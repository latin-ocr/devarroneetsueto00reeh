-79-

legerit, concedet eclogam nonnullas difficultates habere
titulus non nisi in universum congruere videtur cum eis,
quae poeta versibus exprimit. primum enim v. 11 et 12,
qui sunt de solstitiis et aequinoctiiS, ad ferias Romanas
non pertinent. porro quod Ausonius iarn v. 1 non de feriis, sed
de ludis Apollinaribus agit, hoc eo expeditur, quod fe-
riarum et ludorum apud Romanos differentia, quae pri-
mitus fuit, apud posterioris aevi scriptores ignorari coepta
cst. maxime vero miramur ferias in hac ecloga contra
exspectationem neque per tempora i. e. per singulos
menses, prout anno vertente agebantur, neque per ge-
nera esse ordinatas videri. tamen reliquias bonae doc-
trinae in hac ecloga inesse nos non fugit. neque enim
solum poeta hic nomina feriarum Romanarum, quae ei
commemoratione dignissimae esse videbantur, enumeravit
et docuit, quo tempore, quo loco (v. 1. 25. 33. 34) feriae
agerentur, sed etiam nonnumquam originem (v 10. 21. 22)
et historiam feriarum (v. 27. 28. 33—36) indicavit. quam-
quam v. 10 consuetudinem tantum memorat, ex qua apud
Romanos ancillae Nonis Caprotinis matronarum partes
agebant, tamen suspicio est eum alludere ad illam fa-
bulam, qua Romani originem Nonarum Caprotinarum in
tenebris iacentem ¹) explanare conati sunt. fabula2), quam
Macrobius Sat. Ι 11, 36 sqq., Plutarchus Rom. 29 et Cam. 33,
alii memoriae prodiderunt, est haec: cum Galli Roma abs—
cessissent, Latinos Postumio Livio duce contra urbem
Romam esse profectos et per legatos ad senatum missos
postulavisse, ut Romani sibi ius conubii concederent si-
mulque virgines et viduas traderent. tum patribus igno-
rantibus, quid esset faciendum, ancillam nomine Tutelam
seu Philotim esse pollicitam se ceterasque ancillas sub

¹) cf. G. Wissowa‚ Religion und Kultus der Romer p. 184; idem
apud Pauly-wissowa 111 p. 1552.
2) huius fabulae fontem fuisse fabulam praetextam quandam, cuius

Varro de l. l. Vl 18 mentionem fecit, G. Wissowa apud Pauly-wissowa
111 p. 1552 iure monuit.

