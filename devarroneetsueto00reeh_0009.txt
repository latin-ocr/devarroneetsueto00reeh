Caput 1.

Priusquam ad hanc quaestionem absolvendam acce-
damus, non inutile esse putamus examinare ea, quae alii de
scriptoribus Romanis orationis prosae ab Ausonio conti-
nenter adhibitis disseruerunt. iarn pridem viri docti ¹) sibi
persuaserunt poetam Burdigalensem in Mosellae v. 298 sqq.,
ubi villas in ripis Mosellae fluminis exstructas dignas esse
praedicat, quae cum operibus antiquorum architectorum
clarissimorum comparentur, Varronis hebdomadum librum
X, id quod ipse indicat, esse secutum 2). illos versus, qui
summi momenti sunt, cum ex eis unam hebdomadem e
decimo libro Varronis imaginum sumptam noscamus, hic
afferre placet:

quis potis innumeros cultusque habitusque retexens

pandere tectonicas per singula praedia formas?

330 non hoc spernat opus Gortynius aliger, aedis
conditor Euboicae, casus quem fingere in auro
conantem Icarios patrii pepulere dolores;
non Philo Cecropius, non qui laudatus ab hoste
clara Syracosii traxit certamina belli.

305 forsan et insignes hominumque operumque labores

¹) cf. F. Ritschelii opusc. ΙΙΙ p. 512.

2) hic quaerat quispiam, utrum Varronis hebdomades inter opera
scriptorum orationis prosae an inter opera poetarum sint numerandae.
utrumque enim iure dicas. nam cum primum librum disputationes isago-
gicas, quas pedestri sermone conscriptas fuisse certum est, esse complexum
ex Geli. III 10 intellegatur, reliqui libri ei orationem solutam et elogia
metrica habuerunt. epigrammata imaginibus fuisse adiecta testis est Syrn-
mach. ep.- 1 2, 2. neque vero dubitari potest, quin oratio soluta in hoc opere,
quod historiam vitarum et rerum gestarum hominum clarissimorum prae
buisse videtur, praevaluerit.

