-33-

esse atque Equirria veri est simileÂ¹)), Liberalia, Quin-
quatria, ludi Megalesiaci, ludi Florales, Natalis Mercurii,
solstitium, ludi Apollinares, Neptunalia, Natalis Dianae,
Vulcanalia, bruma, Saturnalia, munera. sed desiderantur
hae septem feriae ab Ausonio explicatae: Matronalia,
Nonae Caprotinae, aequinoctium vernale, aequinoctium
autumnale, Opalia, Consualia, Sigillaria. quamvis primo
obtutu Ausonius tibi videatur imprimis fastos suae
aetatis esse secutus, cum duodeviginti ferias, quae apud
Philocalum reperiuntur, enumeret, tamen simul tecum
consideres est necesse has duodeviginti ferias parvam
tantum partem omnium feriarum a Philocalo comme-
moratarum facere. qua de causa magis miramur, quod
in fastis Philocali, quos non solum omnes ferias,
quae tum agebantur, sed etiam plures reddere veri
est simillimum, illae septem vel potius quinque feriae
(nam aequinoctia esse excipienda videntur, quippe quae,
quamvis in fastis Philocali non inveniantur, in aliis fastis
Romanis, ut in illis duobus menologiis, quae dicuntur
rustica, sint allata) desiderantur. harum igitur quinque
feriarum historiam Ausonius cognoscere non potuit ex
fastis vel ex usu vitae. accedunt autem eae feriae, quas
in fastis Philocali ex tabulis publicis tantummodo me-
moriae causa esse prolatas veri est simile. sane difficile
est dicere, quae feriae ex illis duodeviginti feriis non iam
sint actae. sed Regifugium et Equirria iam exolevisse
pro certo habemus. quibus addas eas ferias, quas in urbe
Roma sola esse celebratas constat, ut ludos Apollinares
et Megalenses. etiam harum feriarum historiam ex usu
vitae noscere non potuit. reliquae igitur feriae, in quibus
afferendis Ausonius etiam fastis temporis sui uti potuit,
sunt hae fere: Compitalia, Natalis Herculis, Isidis navi-
gium, Liberalia, Quinquatrus, ludi Florales, Natalis Mer-
curii2), Neptunalia, Natalis Dianae2), Vulcanalia, Satur-

 

l) cf. G. Wissowa l. c. p. 448 adn. 2.

2) veri est simile poetam maxime Martialis versibus (XII 67, l sq.)
6&

