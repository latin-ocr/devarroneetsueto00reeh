...78-

XV. XVI. XVII. XV1111). XVIII Ι Suetonii doctrinam
referant, praesertim cum multa cum Servio et Isidoro
concinant ²).

restat, ut pauca verba de illis versibus Quinti Ci-
ceronis addam, qui inter has eclogas nobis sunt nume-
randi et hunc titulum amplum praebent: ‘Quinti Ciceronis
hi versus eo pertinent, ut quod signum quo tempore in-
lustre sit noverimus, quod superius quoque nostris versibus
expeditur) hunc titulum esse genuinum e persona prima,
qua poeta in titulo ipso utitur, intellegitur ³). itaque quaestio
oritur, qua de causa Ausonius hos versus inter eclogas
suas receperit. hic iterum Fridericus Marx⁴) recte iudi-
casse mihi videtur, cum suspicetur hos versus per Sue-
tonium, quem Ausonius hic exscribat, esse servatos.

Iam properemus ad eam eclogam, quae omnium Au-
sonii eclogarum haud scio an videatur disquisitione esse
dignissima et argumento et copia sententiarum inscribi-
turque de {eriis Romanis (p. 104 sq. R). quisquis eam

 

¹) in hac ecloga lacuna est. ea autem a Vineto et Scaligero, quos
editores huius aetatis sunt secuti, falso loco est indicata. nam post versum
tertium, non quintum duos (vel plures) versus excidisse et ex re ipsa
intellegitur et ex Chalcidio Platonis Timaei interprete elucet, apud quem
eandem doctrinam integram invenimus (p. 146 sq. Wrobel): ‘si quidem ex
aequinoctio verno (sc. sol) usque ad aestivam conversionem spatium caeli
quod interiacet nonaginta fere et quattuor semis diebus et noctibus con-
iicit, ex conversione vero aestiva usque ad autumnale aequinoctium nona-
ginta et duobus semis diebus et noctibus pervenit, ab autumnali porro
aequinoctio pergens ad brumalem conversionem octoginta et octo diebus
pervenit et octava parte unius dieci. residuum item spatium, quod inter
brumalem conversionem et vernum aequinoctium interlacet, nonaginta fere
diebus et parte octava diei conficit. proptereaque omnem circuli meatum
trecentis sexaginta et quinque diebus ac noctibus et parte quarta diei pro-
pemodum obire consensu omnium creditur.'

²) cf. ecl. XVI cum Isid. de nat. rer. c.v15; ecl. XVIIII cum Serv.
ad Georg. 1 43.

3) cf. W. Brandes l. c. p. 8.

⁴) apud Pauly-wissowa 11 p. 2572.

