—34-

doctrinam Varronianam praebere veri esse simillimum
modo vidimus, et cum ecloga 8, qua Ausonium doctrinam
eiusdem Varronis expressisse nunc demonstrabimus, artissime
continetur3 cum ecloga 8 est etiam prior pars tituli (de
ratione) eclogae 7 communis ¹).

Venimus ad eclogam 8, quae est de ratione puerperii
maturi. Ausonius hic eandem doctrinam Chaldaicam nobis
tradidit atque Censorinus de die natali c. 8. necesse cst
sit alterum de duobus: aut Ausonius a Censorino pendet
aut uterque auctorem communem sequitur. illud sumpsit
Joh. Kurt Wagner2). atque iam ante C. Schenkl eandem
opinionem videtur amplexus esse3). sed rem aliter sese
habere cognoscemUS, cum duos scriptores accuratius inter
se comparaverimus. nam quamvis multa, quae apud
utrumque legimus, concinant, tamen nonnullae discrepan-
tiae existunt, e quibus elucet utrumque fontem commu-
nem adiisse. uterque refert vitam nostram stellis esse
subiectam. cum vero Ausonius unus addat terrena tantum
esse hominibus membra, poetam hoc de suo addidisse non
puto. immo veri est simile eum hanc sententiam, quippe

¹) ego quidem nescio ad quem alium fontem haec ecloga sit re-
terendae neque tamen omittam, si quis aliunde huic quaestioni difficillimae
lucem allaturus sit, adnotare hanc eclogam et carmen de ponderibus, quod
eodem fere ternpore ex chartis veteribus Paeoniis (i. e. medicinalibus) est
compositum (ct. Hultsch l. c. p. 30 sq), compluriens inter se concinere. ut
versus 2 sqq. illius carminis anonymi: ‘pondus rebus natura locavit cor-
poreis: elementa suum regit omnia pondus. pondere terra manet: vacuus
quoque ponderis aether indefessa rapit volventis sidera mundi’ cum v. 1
sqq. et v. 28 sq. eclogae Ausonianae certa quadam sententiarum affinitate
coniungi nemo infitiabitur itemque v. 45 sqq. carminis de ponderibus non
dissimiles esse Ausonii versibus 20 sqq. iarn supra diximus. denique cf.
singula verba, ut accipe c. d. p. V. 32, Auson. v. 4; componere c. d. p. v. 49,
Auson. v. 10. nescio an iure coniciam auctorem carminis de ponderibus doc-
trinam suam, quae magna laude digna est, eidem Varroni debere, ex quo
Ausonius quoque pendet.

2) Quaest. neotericae imprimis ad Ausonium pertinentes, diss. Lips.
1907 p. 47.

³) cf. editio eius p. 266.

