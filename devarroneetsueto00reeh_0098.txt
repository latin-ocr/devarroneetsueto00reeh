Auctor cle vita sua.

Natus sum Carolus Rudolfus Reeh in oppido Saxo-
borussico‚ quod vocatur Bad Kosen situmque est ad flumen Salam,
die XXVI mensis Mai anni p. Chr. n. 1891 patre Erhardo, matre
Paulina e gente Brecher. fidei addictus sum Christianorum, con-
fessioni evangelicae. primis litterarum elementis in oppido patrio
imbutus vere anni 1904 in scholam Portensem propinquam receptus
sum, quae tum Christiano Muff rectore florebat. per sex annos
eam rite absolvi. neque omittam hoc quoque loco gratias quam
maximas agere cum omnibus meis praeceptoribus almae matris
Portensis turn Georgio Siefert et Eduardo Lisco, viris et doctissimis
et humanissimis, qui tutores mei fuerunt et opera consilioque
semper me adiuverunt. maturitatis testimonio instructus vere a.
1910 civis adscriptus sum universitati lenensi, ubi sex menses
commoratus studiis philologieis et historicis operam dedi.
eiusdem anni autumno Halas Saxonum me contuli, ut studia mea
continuarem. autumno anni 1912 Gottingam migravi, unde vere
anni 1913 ad hanc almam litterarum sedem redii. docuerunt me
et scholis et exercitationibus hi viri doctissimi Ienenses: Delbrueck,
Diehl, Eucken, Goetz‚ Graes, Hirzel, Judeich; Gottingenses: Koerte,
Leo †‚ Viertel·;·; Halenses: Bechtel, Heldmann‚ Kem, Krueger,
Leuze, Lindner‚ Menzer‚ Muff†‚ Nebert‚ praeditet, Robert‚ Stamm-
ler‚ de Stern, Wissowa. his omnibus praeceptoribus gratias ago
maximas, inprimis vero gratiam summam semper habebo Georgio
Wissowa, benevolentissimo studiorum meorum fautori, quo auctore
et adiutore hanc dissertationem composui. sed cum aestate anni
1914 patria et Austria foedere sociata undique improviso et
subdole ab hostibus peterentur, quorum alii finium proferendorum

