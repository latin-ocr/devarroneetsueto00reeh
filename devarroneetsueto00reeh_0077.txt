-73-

tibus i. e. maxime e glossographis et commentariis doctrina
vetere refertis totam fere doctrinam suam accepisse et
tamquam in opere musivo concinnavisse ex his tabulis
elucet. nam ut de nat. rer. c. IV 2 sqq. episcopus prae-
cipue Augustinum adhibuit, ita origin. V 33, 3--11 cum
Servio tum Placido glossographol) eum esse usum apparet,
cum ad verba cum eis concinat. si Suetonii librum annum
Romanorum enarrantem ipsum ante oculos habuisset, non
tam diverse duobus locis mensium explicationes exscri-
psisset neque modo hunc modo illum scriptorem adhibuisset.
itaque sententia eorum, qui Isidorum hic Suetonium ipsum
compilasse arbitrati sunt, procul abicienda est. atque hoc
unum tantum deliberari potest, utrum haec doctrina, quam
Isidorus a Servio, Placido, aliis est mutuatus, ad Sueto-
nium auctorem ultimum recedat necne. Servium quidem
Suetonii librum annum Romanorum enarrantem adhibu-
isse non negabimus, 011111 veri sit simile Vergilii interpretem
alios quoque libros Suetonii ut librum, cui nomen erat
περὶ ἐπισήμων πορνῶν,2) habuisse. quamquam est conce-
dendum Servium illa mensium veriloquia nimis in angustum
contracta ex alio nescio quo de illis multis scriptoribus,
qui de anno Romanorum disseruerunt, excerpere potuisse.
atque idem fere de Augustino iudicabimus. veri simile
esse mihi videtur, illum patrem ecclesiae doctissimum, quem
virum maximae lectionis fuisse constat, hic omnino non
certum quendam auctorem excerpsisse, sed hanc doctrinam
de suo protulisse. sed in Placido glossographo frustula
doctrinae Suetonianae inesse pro certo habeo, cum eum

l) ceterum Placido, quem sexto p. Chr. 11. saeculo vixisse veri est
simile (cf. G. Goetz apud Pauly-wissowa VII p. 1442), Isidorus permultum
debere videtur. in differentiarum verborum c. 99 Placidum ab episcopo
citari P. Wessner (Be1l. philol. Wochenschr. 1910 p. 818) monet. idem vir
doctissimus indicat Placidum Corp. Gloss. lat. V 87, 13 nobis eandem diei
dispositionem offerre atque Isidor. de nat. rer. 11 2. 3, Isidorum igitur etiam
liic glossographum adiisse, ef in origin. V 31, 4-14 praeter hunc Serv. ap
Aen. 111587 adhibuisse.

2) cf. A. Reifferscheid l. c. p. 466.

