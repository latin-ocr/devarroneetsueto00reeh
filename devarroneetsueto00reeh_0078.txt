...74-

eadem veriloquia mensium easdemque varietates atque
Macrobium et Ausonium tradere videamus sane eum
Suetonium ipsum consuluisse negabimus, cum doctrina
eius nimis exilis ac fuscata videatur. quae cum ita sint,
quis pro certo affirmet Isidorum de nat. rer. IV 2 sqq.,
quibus in paragraphis eum totum fere ab Augustino pen-
dere vidimus, doctrinam Suetonianam ipsam praebere? sed
cum episcopus de nat. rer. c. 1112. 3 frustula doctrinae
Suetonianae servavisse nobis sit visus, non alienum esse
puto examinare, num etiarn in ceteris capitibus huius
libelli, quae ad tempora pertinent, vestigia doctrinae Sue-
tonianae appareant, praesertim cum A. Schenk, qui nuper
de Suetonio Isidori auctore disseruit1), dixerit unum tan—
tum huius libelli partis locum iure Tranquillo tribui.
Isidori enim dierum fastorum definitionem c. 14 a Sueto-
nio esse repetendam ex Priscian. VIII 20 intellegitur, qui
eandem definitionem e Suetonii Pratorum octavo libro
refert. videas hos locos inter se congruentes:

Isidor. de nat. rer. 14. Priscian. inst. VIII 20
(G. L. 11 p. 387 K.)

Fasti dies sunt, quibus ius Suetonius in VIII Pra[e]-
fatur, id est dicitur, ut torum: fasti dies sunt, quibus
nefasti, quibus non dicitur. ius fatur, id est dicitur, ut

nefasti, quibus non dicitur.

sed de nat. rer. c. II 2 quoque Suetonianum esse, ubi
Isidorum Placidum glossographum ad verba descripsisse
P. Wessner l. c. monuit, G. Wissowa l. c. p. 31 luculentis-
sime demonstravit, cum Isidorum cum Macrob. Sat. 1 3, 12
sqq. et Censorin. de d. n. 24 conferret. vir doctissimus
optime docet in Isidoro foedas depravationes solas nobis
esse detrahendas, ut Isidorum ad eundem auctorem recedere
cognoscamus, quem Censorinus et Macrobius compilaverunt.

 

¹) l. c. p. 65 sqq.

