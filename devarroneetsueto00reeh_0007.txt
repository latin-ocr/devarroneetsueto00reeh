Quarto post Christum natum saeculo omnes fere artes
litterasque Romanorum iam defloruisse inter omnes viros
doctos constat.¹) in nullo fere campo litterarum Roma-
narum ingenium vere fecundum invenimus. scriptores
huius aetatis, ut christianos omittamus, ex operibus prio-
rum temporum feliciorum superstitibus hauriebant, cum in
compilando imitando transferendo operam suam collocarent.
praecipue ars poetica ingenii animique dotibus carebat et
<locta frigidaque erat facta. non iam erant ii poetae, qui
in carminibus suis animi motus arcanaque pectoris reclu-
derent et curn simplicitate quadam et impetu ingenii versus
emitterent. immo qui hoc saeculo carmina composuerunt,
verius versificatores quam poetae dicuntur: e poetis pri-
oribus, quos studiosius legebant, verba sententiasque, quin
etiam integras versuum partes ad nova poematia condenda
mutuari non verebantur, cum inani spe adducerentur, quo
artius se applicarent ad illa exempla virtutis poeticae, se
eo certius ingenium illorum poetarum esse aequaturOS.
atque etiam plura sibi indulgebant versificatores huius
saeculi: non solum poemata Graeca in versus Latinos con-
vertebant, cum nova argumenta eos deficerent, sed etiam
parum intellegentes, quid esset propositum arti poeticae,
orationis prosae scriptores Romanos maxime ad usum
scholarum in versus cogebant artis metricae exercitandae

1) cf. quae de hac litterarum strage scripserunt 1-1. Sper-R, Quaest÷011es
Ausonianae, Diss. Vratislaviae 1874 p. 21 sq. H. de la Ville de Mirmont,
De Ausonii Mosella, Parisiis 1892 p. 11.

