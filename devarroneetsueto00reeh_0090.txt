-86-

Volcanalia, Saturnalia. Ausonius et menologia rustica
ostendunt has ferias duodecim: Compitalia, Natalem Her-
culis, Isia, Liberalia, Quinquatria, Floralia, Natalem Mer-
curii, Apollinaria, Neptunalia, Natalem Dianae, Volcanalia,
Saturnalia. de quibus quattuor (Compitalia, Natalis Her-
culis, Natalis Mercurii, Natalis Dianae) in hermeneumatis
non inveniuntur. Ausonius unus habet has ferias: Regi-
fugium, Matronalia, ludos Megalenses, Nonas Caprotinas,
Consualia, Opalia, Sigillaria, munera gladiatorum. hae
autem sunt Regifugio, ludis Megalensibus, muneribus
gladiatorum exceptis eaedem quinque feriae antiquae, quas
etiam apud Philocalum desideravimus. ita ex hac quoque
comparatione apparet Ausonium in hac ecloga componenda
esse ductum non tam fastis Romanis quam ab auctore
quodam doctissimo et satis antiquo aut qui praecipue
ferias antiquas tractaret.

iam pridem Fridericus Marx ¹) hoc carmen attingens
obiter quasi in transcursu interrogavit, nonne Suetonii
ludicra historia fons huius eclogae fuerit. neque falsam
coniecturam ille vir doctissimus protulisse mihi videtur.
Suetonii ludicrae historiae titulum latinum Gellius IX 7, 3
memoriae prodidit. Suidas sub nomine Suetonii περὶ τῶν
παρὰ Ῥωμαίοις θεωριῶν καὶ ἀγώνων β’ enumerat3 hos duos
libros de Romanorum ludis et certaminibus partem alteram
ludicrae historiae fuisse veri est simile, cum in priore
parte operis Suetonium de Graecorum ludis et certa-
minibus egisse. sit probabile. fragmentum enirn, quod
Gellius l. c. e primo libro ludicrae historiae citavit, est (le
fidibus i. e. de Graecis rebus. sed expressiorem imaginem
ludicrae historiae finxit Augustus Reifferscheid 2), cum eam

 

¹) apud Pauly-Wissowa II p. 2572.

²) 1. c. p. 332-345. 461-465. Noeldechenium (Pliilol. Suppl. VI
p. 729 sqq.) et Werberum (Prograrnm des Staatsgymnasiums in Teschen
1896 p. 1 sqq.) nihil contra Reifferscheidium profecisse ostendit H. F. Soveri‚
De ludorum memoria praecipue Tertullianea capita selecta, Helsingforsiae
1912 p. 158 sq.

