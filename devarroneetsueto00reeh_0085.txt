-81—

moria patris cineres honorando’. denique etiarn in ultimis
versibus Ausonius doctrinam quamvis perversaml) praebet
dicens munera gladiatorum, quae aetate ipsius in harena
amphitheatri fieri solebant, in honorem Saturni celebrari,
quam sententiam etiam Lactantius inst. VI 20, 35 protulit.
dubium non est, quin uterque scriptor ea re, quod munera
gladiatoria quaestorum proximis ad Saturnalia diebus da-
bantur, in errorem inciderint munera in honorem Saturni
fieri, cum re vera Saturnalia et munera gladiatoria nullo
vinculo inter se essent coniuncta2). sed etiam plures
errores, quamvis parvi momenti esse videantur, in hac
ecloga inveniuntur. ut poeta in v. 1 ludos Apollinares
per ostia Tiberina fieri dicit. sed illos ludos in urbe Roma
ipsa (circenses in circo, scaenicos in theatro) esse celebratos
inter omnes constat. veri est simillimum Ausonium hic
ludos Apollinares cum ludis Castorum, qui Ostiis in portu
celebrabantur3), confudisse. nec minus verba v, 7 pro
laude virorum habent aliquid offensionis. nam constat
matronas kalendis Martiis, quibus Matronalia celebra-
bantur, non pro laude virorum, sed pro salute matrimonii
sacra fecisse. deinde miramur, quod v. 21 dicit Nep-
tunalia esse celebrata navigiis. nam quamvis Neptunus
deus maris sit, quern, qui navi vehuntur implorant, ut se
tutetur a tempestatibus, nullo alio loco traditur diem
festum dei navigiis esse celebratum. vereor, ne Ausonius
hic Neptuni cultum cum cultu Isidis confuderit, cuius in
honorem vere ineunte navis ‘muneribus largis et devo-
tionibus faustis completam) in pelagum mitti solebat5).
denique dubium videtur esse, quid V. 22 valeat: ‘iungunt
Romanos finitimosque duces'. haud scio an Ausoninsuhis

 

¹) cf. G. Wissowa, Religion u. Kultus d. Romer p. 467 adn. 2.

²) cf. G. Wissowa l. c. et apud Roscher‚ Ausftihrl. Lexikon d. griech.
u. rom. Myth. s. v. Saturnus IV p. 438 sq.

³) cf. G. Wissowa l. c. p. 271.

⁴) cf. Apuleius met. XI 16.

⁵) cf. G. Wissowa l. c. p. 354.

